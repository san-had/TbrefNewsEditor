Az egyházközség Elnöksége úgy határozott, hogy ünnepünket is böjtöléssel töltjük. Ahogy böjtölni volt kénytelen Irzáel népe is a babiloni fogság idején. A templomban nem tudtak bemutatni áldozatot, de még imádkozni sem volt lehetőségük ott. Megszabadulásuk után helyreállították a templomot és a sok bűntől terhes istentiszteletüket és rendezték kapcsolatukat az Úrral. Ezek alapján a veszélyhelyzet elmúltával szeretnénk olyan istentiszteletre összegyűlni a templomban, ahol úrvacsorai közösségben adunk hálát Istennek a szabadulásért. Addig is bűnbánatra és böjtre buzdítunk mindenkit szeretettel. A II. Helvét Hitvallás ezt mondja: Az evés szükséges az üdvösségre. Az Úr testének ez az evése és vérének ez az ivása annyira szükséges az üdvösségre, hogy nélküle senki sem tartatik meg. Ez a lelki evés és ivás az úrvacsorán kívül is megtörténik amikor és ahol az emberek Krisztusban hisznek. Talán erre utal Augustinus mondása: „Mit készíted fogadat és gyomrodat? Higgy, és ettél.”<br /> Istentiszteleteink a jakabi feltétel mellett: Nagycsütörtökön 18:00-tól, nagypénteken 10:00-tól, húsvét I. és II. napján 10:00 órától. Minden alkalmunkat gyülekezetünk youtube-csatornáján élő adásban közvetítjük. A link megtalálható a tbref.hu gyülekezeti honlapon.

Elhunyt 89 esztendős korában Balázs Istvánné született Taksás Ilona. Temetése április 7-én, délután 2 órakor lesz. Az ÚR adjon vigasztalást a gyászoló családnak.

<strong>A böjti időszakban imaközösségre hívlak benneteket (hetente, hétfőtől szombatig) reggelenként 6.20 órára. Imádkozzunk otthonainkban egyedül, s mégis együtt, egy időben, egy szívvel a betegekért, Dicsőítsük az Urat! Valljuk meg bűneinket! Imádkozzunk a betegek gyógyulásáért és a járvány megszűnéséért! Imádkozzunk a járvány megfékezéséért fáradozó döntéshozókért, vezetőkért, orvosokért, egészségügyi dolgozókért! Imádkozzunk családjainkért, gyülekezeteinkért, egyházunkért és népünkért!</strong>

Aki szeretné a templomi perselyét vagy az egyházfenntartói járulékát befizetni, de korlátozza a kialakult járványhelyzet, átutalhatja gyülekezetünk számlaszámára: <strong>UniCredit Bank: 10918001-00000429-19890002</strong>. Köszönjük az eddigi befizetéseket.

Imádkozzunk azokért, akik terheket hordoznak azzal a reménységgel: „Nagy az ereje az igaz ember buzgó könyörgésének” (Jakab 5,16). Ámen.

A közvetítés szolgálatát köszönjük Bernát Zoltánnak, Detki Árpádnak és Molnár János testvéreinknek.